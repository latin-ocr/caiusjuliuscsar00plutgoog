SUPPLEMENTUM AD BELL. HISP. 573

inciperet provinciam vastare3 ita ut pedetentim, qui favo-
rabiles ab initio fuerant, esse· inciperent odiosi. Hunc sibi
novissimum belli actum minime negligendum ratus Caesar,
eo raptim proficiscitur. Duo in hoc iter vix auditu credi·
bilia inciderunt: narn etiam ab urbe Roma in Hispaniam
ulteriorem immensum terrae spatium emensu3‚ IV et XX
die pervenit: viatori, ne dicam exercitui, celeritas op-
tanda! Magnum hoc! quod sequitur· , majus. Horum si·-
quidem tam paucorum spatio dierum , tam multas inter
curas , poema scripsit , quod inscripsit iter, quod ‘illud
scilicet in itinere edidisset. Sic Pierides armis inserere ,
et nunquam otiosus esse didicerat. Primo Caesaris in
Hispaniam adventu civitatum motus ingens fuit: undique
legati ad eum , undique transfugae. J am enim Pompeiani
juvenes sive in odium , sive in taedium verti coeperant3
etiam ut nulla esset in eis culpa. Mos est tamen antiquus
populorum semper novos dominos , novas res optare3
etiam fama ‘Caesaris haud immerito super omnes excre-
verat3 ut universi homines ejus splendore caperentur,
cuperentque coram cernere, quem usque adeo mirabilem
audiebant. In hoc principio, ipso maris in ostio, ubi Ocea·
nus terris illabitur , etiam Mediterraneum hoc pelagus
nostrum parit, inter legatos invicem partium, hinc Didium ,
illinc Varum ‚ et ambobus cum ipsa tempestate certatum
est. Nec minus a ventis et fluctibus , quam ab hostibus,
periculi, atque horroris , dum et hinc hostes saevirent, et
illinc saevitiam rabiemque hominum· maria coercerent ‚
utraque classe bello simul ‚et naufragio laborante, duae
partes , duo maria , duplex furor, duae elementorum atque
hominum procellae. Per hos dies a Caesarianis duo pedi-
tes capti sunt , qui se servos dicerent. Non licuit in his
Caesari suam consuetudinem servare. Antequam ad eum
deducerentur , quod a Caesariano exercitu transfugissent ,
recogniti et a militibus interfecti sunt ε et tabelliones

