576 SUPPLEMENTUM

peianis per eosdem dies crudeliter gesta sunt3 ceu prae-
sagientibus fati diem sibi instare , et ( qui mos ferus est
quorumdam ) inferias ¹ sibi praemittere aliena caede quae-
rentibus· Pompeius hoc tempore magnanimitatem suam,
et metum Caesaris cum amicis simulabat. Inventae sunt literae
ejus continentes , Caesarem non audere in campum copias
educere, suis tironibus diffidentem , qui si pugnae copiam
aequis in locis aliquando fac'eret, se rem omnium opinione
celerius confecturum, idque se exspectare, etiam sperare.
Ibat interea Hispanias ambiendo , et, ut ipse dicebat, civita·
tes suarum partium conservando. Itaque Hispalim venit,
contraque urbem in oliveto castra posuit. Inde alias atque
alias adiit3 ad extremum Mundae substitit, quam supre-
κ mis cladibus ejus fortuna delegerat. Eo et Caesar venit,

contraque Pompeium castra metatus est. Pompeius Fausto
scripserat, qui, quantum datur intelligi, intra oppidum
erat: Caesarem mediam m vallem nolle descendere, quod
exercitus sui magna pars tironum esset. Quae literae miris
modis oppidanorum animos attollebant. Cupide enim spes
arripiunt omnes mortales3 etiam ea sibi fingunt animis ,
quae nec esse , nec fieri posse cognoscunt. Tam dulce est
non dicam sperare ‚ sed cogitare quae delectant! Quomodo
enim impossibilia sperentur, non intellig03 cogitari autem
possunt omnia. Dum se sic Pompeius, sic alios solaretur,
et ingenti, quantum arbitror , sollicitudine agitatuS, ma·
gna parte noctis instructis staret aciebus3 Caesar, nescio
quonam iter acturuS, castris egrediebatur. Cui quum status
hostium nuntiatus esset ‚ constitit , constituitque aciem.
Concursum est magnis hinc inde clamoribus; sed majo-
ribus animis ‚ ineffabilibus odiis atque immensiS, pugna-
tumque acriter ac pertinaciter, et (quod pene pudendum
dixeris humanae fragilitatis indicium) nusquam Caesari ,
aut cum hostibus ‚ aut cum civibus tam anceps eventus,
e'xtremove periculo propius res fuit. ⁶Usque adeo ut, sicut

